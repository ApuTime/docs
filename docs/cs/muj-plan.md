# Můj plán

![Můj plán](../assets/icons/my_schedule.svg){: loading=lazy }

V sekci ‘Můj plán’ najdete všechny vaše úkoly v přehledném Kanbanu. Každý sloupec představuje jednu etapu životnosti úkolu. Priority úkolů jsou nastaveny umělou inteligencí na základě mnoha parametrů. Je to tedy taková vaše palubní deska, která vám každý den bude ukazovat na čem se má pracovat.

**Levý sloupec ‘Todo’** – Seznam naplánovaných denních úkolů, seřazených sestupně podle priority.

**Prostřední sloupec ‘Hotovo’** - Seznam dokončených úkolů

**Pravý sloupec ‘Odloženo’** – Úkoly, na kterých není možné momentálně pracovat a jsou odloženy na jiný termín.

## Zahájení práce na úkolu

Práci na úkolu zahájíte přetažením jeho dlaždice do modře ohraničeného pole nad sloupci. Po přetažení se spustí časomíra.

<figure>
	<a href="../assets/images/muj-plan/zahajeni-prace.PNG">
		<img src="../assets/images/muj-plan/zahajeni-prace.PNG" alt="Zahájení práce na úkolu" />
	</a>
</figure>

## Pozastavení práce na úkolu

Práci na úkolu můžete kdykoliv pozastavit přetažením dlaždice zpět do sloupce Todo, nebo kliknutím na tlačítko ‘Pauza’.

## Dokončení úkolu

Když je práce na úkolu dokončena, přetažením do sloupce ‘Hotovo’ úkol uzavřete.

<figure>
	<a href="../assets/images/muj-plan/dokonceni-ukolu.PNG">
		<img src="../assets/images/muj-plan/dokonceni-ukolu.PNG" alt="Dokončení úkolu" />
	</a>
</figure>

## Odložení úkolu

Pokud na úkolu nemůžete pracovat, přetáhněte jej do pravého sloupce ‘Odloženo’. Po přetažení se zobrazí nabídka, ve které vyplníte důvod a dobu pro jeho odložení a potvrdíte tlačítkem ‘Odložit’.

<figure>
	<a href="../assets/images/muj-plan/odlozeni-ukolu.PNG">
		<img src="../assets/images/muj-plan/odlozeni-ukolu.PNG" alt="Odložení úkolu" />
	</a>
</figure>

**Detail úkolů**
Po kliku na název úkolu se vám zobrazí jeho detail na pravé straně obrazovky. Zde najdete veškeré informace týkající se daného úkolu.

- Název
- Štítek
- Řešitele
- Projekt do kterého je daný úkol zařazen
- Kdy byl vytvořen a kým
- Odhad časové náročnosti
- Stav projektu
- Naplánovaný začátek
- Popis úkolu
- Možnost přidat soubory z G-disku, OneDrive, Dropboxu
- Deadline
- Zobrazení komentářů a stráveného času
- Zobrazit vše - zobrazení veškerých akcí na úkolu
- Zobrazit pouze komentáře

## Vytvoření úkolu

Kliknutím na tlačítko ‘+’ v pravém dolním rohu projektu otevřete okno pro vytvoření nového úkolu.

- V otevřeném okně vyplňte název úkolu.
- Na časové ose nastavte odhadovanou délku trvání úkolu.
- V nabídce ‘Projekt’ (ikona složky) vyberte, ke kterému projektu bude úkol přiřazen, otevřením nabídky a výběrem požadovaného projektu ze seznamu.
- Nabídka řešitele (ikona panáčka) ukazuje uživatele přiřazeného k úkolu. Kliknutím na ikonu otevřete seznam uživatelů a vyberete příslušného řešitele úkolu. K úkolu je možné přiřadit i více řešitelů. V takovém případě rolujte až na konec seznamu a zapněte tlačítko ‘Spolupráce skupiny ve stejný čas.’
<figure>
	<a href="../assets/images/muj-plan/spoluprace-skupiny.PNG">
		<img src="../assets/images/muj-plan/spoluprace-skupiny.PNG" alt="Spolupráce skupiny" />
	</a>
</figure>
- Nabídka ‘Přidat štítky’ slouží k označení úkolu. Štítky slouží pro lepší přehlednost a orientaci mezi ostatními úkoly (vlastní štítky lze vytvářet a editovat v - zvláštní sekci Štítky, kterou najdete v hlavním menu aplikace).
- Popis slouží k upřesnění daného úkolu.
- Pomocí tlačítka ‘Vyberte soubor’ přiložíte k úkolu jakýkoliv soubor z vašeho zařízení. Také jsou zobrazeny možnosti přidání souboru z Google Drive, OneDrive či Dropboxu.
<figure>
	<a href="../assets/images/muj-plan/vybrat-soubor.PNG">
		<img src="../assets/images/muj-plan/vybrat-soubor.PNG" alt="Vybrat soubor" />
	</a>
</figure>
- Odložený začátek slouží jako datum od kterého se má začít úkol plánovat mezi ostatní projekty na časové ose v Gantt.AI™. Pokud jej nenastavíte, úkol se začne automaticky plánovat ihned, kdy na něj bude prostor, tak, aby se stihnul do deadline.
- Deadline slouží jako termín pro dokončení úkolu. AI dle něj určuje prioritu mezi ostatními projekty v plánování.

## Detail úkolu

Detail úkolu otevřete kliknutím na název úkolu. Je velmi podobný okně, ve kterém úkol vytváříte. V detailu najdete všechny informace o úkolu, které také můžete rovnou upravovat.

Díky nabídky ‘Více’ (tři tečky v pravém horním rohu detailu) můžete: Otevřít úkol v novém okně, zkopírovat odkaz úkolu, zobrazit úkoly v projektu, zobrazit úkol v grafickém prostředí ProjectFormation™ nebo úkol smazat.

- Název úkolu a informaci kým byl vytvořen
- Štítky (které po kliknutí můžete měnit);
- Řešitel úkolu (po kliknutí na avatar řešitele máte možnost jej změnit či zapnout spolupráci skupiny ve stejný čas);
- Ikona složky a název projektu ke kterému je úkol přiřazen (po kliknutí zobrazíte rolovací nabídku ostatních projektů a možnost úkol k nim přeřadit);
- Časová osa s nastavenou odhadovanou náročností (lze upravit a je viditelná jen pro řešitele úkolu);
  - Stavy úkolu:
    - „ToDo“ = úkol je naplánován na časové ose Gantt.AI™,
    * “Pracuji na tom” = na úkolu se pracuje a je spuštěna časomíra/stopky,
    - „Hotovo“ = úkol je dokončen,
    * „Odloženo“ = na úkolu nelze pracovat a je odložen na jiný čas/datum;
  - Popis úkolu – možnost přidání podrobného popisu;
- Přílohy – možnost přiložit soubory;
- Přidat požadavek (podúkoly, checklist, závislosti);
- Nabídka odložit slouží jako datum od kterého se má začít úkol plánovat mezi ostatní projekty na časové ose v Gantt.AI™. Pokud jej nenastavíte, úkol se začne automaticky plánovat ihned, kdy na něj bude prostor, tak, aby se stihnul do deadline.
- Deadline slouží jako termín pro dokončení úkolu. AI dle něj určuje prioritu mezi ostatními projekty v plánování.
- Komentáře k úkolu, např. Od ostatních pracovníků
- Strávený čas (odpracovaný čas na úkolu naměřen stopkami, když je úkol ve stavu pracuji na tom. Zde lze také přidat vlastní časový záznam.)

Upozornění: Všechny provedené změny je vždy třeba uložit tlačítkem diskety v pravém dolním rohu.
