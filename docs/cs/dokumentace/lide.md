# Lidé

> Sekce „Lidé“ slouží ke správě jednotlivých uživatelů. Lze odsud upravovat jejich základní údaje, pracovní dobu, hodinovou sazbu, přidělovat jim práva a mnoho dalšího.

## Přidání uživatele
Nového uživatele přidáte do aplikace kliknutím na tlačítko „Nový uživatel“, nebo tlačítkem „+“ v pravém dolním rohu.

- V otevřeném okně vyplňte jméno a e-mail.
- Pole „Práva“ definuje práva uživatele v rámci aplikace. Na výběr máte ze tří možností – Vedení, Projektový koordinátor, Pracovník (ve výchozím stavu je vždy nastaveno právo Pracovník).
- V dalším políčku je možné nastavit hodinovou sazbu a měnu.
- Tlačítko oprávnění slouží k nastavení oprávnění jednotlivých uživatelů k projektu (toto lze také upravit přímo v projektu v sekci „Projekty“).

Kliknutím na Oprávnění otevřete nabídku vytvořených projektů a tlačítkem „+“ k němu uživatele rovnou přiřadíte. Po přidání nezapomeňte nastavit roli uživatele v projektu.

Uživatele a jeho nastavení uložte tlačítkem „Přidat nového uživatele“.

Možnost importu uživatelů z Google či Microsoft Directory naleznete v nabídce „Více“ (tři tečky) v pravém horním rohu kliknutím na položku importování uživatelů z Google či Microsoft Directory.

## Úprava uživatele
Klikněte na ikonu daného uživatele a tím otevřete nabídku nastavení. Měnit můžete jméno, e-mail, uživatelská práva, a oprávnění v jednotlivých projektech. Můžete také nastavit hodinovou sazby a měnu.

Provedené změny uložte tlačítkem „Potvrdit změny“.

## Odebrání uživatele
Pro odebrání uživatele otevřete nabídku „Upravit uživatele“ kliknutím na jeho profilový obrázek a poté jej kliknutím na tlačítko „Smazat“ odeberete.

Upozornění: Odebraný uživatel bude pouze archivovaný a veškerá data zůstanou zachována pro případné obnovení.

## Obnovení uživatele
Pro obnovení uživatele klikněte na ikonu „Více“ (tři tečky) v pravém horním rohu a klikněte na položku „Smazaní“. Zobrazí se vám seznam odebraných uživatelů. U uživatele, kterého chcete obnovit, otevřete nabídku „Upravit uživatele“ kliknutím na jeho profilový obrázek a poté jej kliknutím na tlačítko „Obnovit“ obnovíte.

Upozornění: Správu jednotlivých uživatelů může provádět pouze osoba s právy vedení.
